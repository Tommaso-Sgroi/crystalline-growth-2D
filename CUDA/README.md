# crystalline-growth-2D
Diffusion-limited aggregation (DLA) è un processo di formazione di cristalli nel quale le particelle si muovono in uno spazio 2D con moto browniano (cioè in modo casuale) e si combinano tra loro quando si toccano. DLA può essere simulato utilizzando una griglia 2D in cui ogni cella può essere occupata da uno o più particelle in movimento. Una particella diventa parte di un cristallo (e si ferma) quando si trova in prossimità di un cristallo già formato. I parametri di base della simulazione sono la dimensione della griglia 2D, il numero iniziale di particelle, il numero di iterazioni e il "seme" cristallino iniziale. Realizzare sia un’implementazione che utilizza MPI, sia un’implementazione che utilizza una GPGPU. Oltre a verificare la correttezza degli algoritmi implementati (ad esempio confrontando i risultati con quelli ottenuti da una versione single-thread), valutare le prestazioni degli algoritmi sviluppati in termini di speed-up ed efficienza al variare del numero di processi/thread e delle dimensioni del problema (numero di particelle, numero di iterazioni e dimensioni della griglia). Il progetto è dimensionato per essere realizzato da un gruppo composto da due studenti. La consegna del progetto (almeno una settimana prima dell’orale) consiste in: (a) tutti i sorgenti (opportunamente commentati) necessari per il funzionamento; (b) Una relazione contenente: - La descrizione dettagliata dell’architettura dell’applicazione e delle scelte progettuali effettuate, opportunamente motivate. - La descrizione delle eventuali limitazioni riscontrate; - I risultati in termini di prestazioni opportunamente commentati; Il giorno dell’orale è necessario preparare una presentazione powerpoint ed una demo del progetto.
